# GIS
CPM 
W łukowym planie (grafie) czynności dla każdej czynności c jest podany czas jej realizacji określony stałą wartością t_c. Dla każdego zdarzenia w planie wyznaczyć: a) najwcześniejszy możliwy czas osiągnięcia zdarzenia, b) najpóźniejszy możliwy czas osiągnięcia zdarzenia. Podczas konsultacji szczegóły zadania mogą zostać skorygowane. Wyjaśnienie: Planem czynności jest graf określający kolejność wykonywania czynności tworzących zadany zbiór. Węzłowym planem czynności jest graf, w którym węzłami są opisywane czynności (z podaniem ich parametrów, np. czasu realizacji), a skierowane łuki określają (częściowy) porządek realizacji zadań. Łuk skierowany z węzła i do węzła j oznacza, że czynność j można rozpocząć dopiero po zakończeniu czynności i. Łukowym planem czynności jest natomiast graf, w którym czynności są opisywane przez skierowane łuki, a węzły w takim grafie odpowiadają zdarzeniom. Zdarzenie takie oznacza, że zakończono wszystkie czynności reprezentowane przez łuki wchodzące i można rozpocząć czynności odpowiadające łukom wychodzącym. Uwaga: w przypadku, gdy dana czynność ma więcej niż jednego następnika (poprzedza wiele innych czynności), wyznaczenie grafu łukowego wymaga stosowania łuków fikcyjnych – o zerowym czasie realizacji. Przykład użycia łuku fikcyjnego – por. rysunek Plan_czynnosci.pdf w materiałach.
